## Bromley

<iframe src="https://embed.spotify.com/?uri=spotify%3Atrack%3A3s2RFp5hU6jEvAmfZrnrAi" width="300" height="380" frameborder="0" allowtransparency="true"></iframe>

Dia duduk berseorangan di sebuah meja yang dihiasi dengan dua kerusi besi berkanopikan sepasang payung menutup embun. Dari jauh matanya terperasan bahawa dia sedang diperhatikan sepasang mata yang duduk tidak jauh daripadanya. Seorang gadih berkulit putih berambut kerinting berwarna oren. Kerinting rambut itu bukan kerinting biasa tetapi jika seekor cicak jatuh kerambut itu nescaya cicak itu memerlukan peta jika tidak sudah pasti sesat dalam keributan kerinting itu.

***

“macam Merida! Mesti cantik.”
“Macam Hermione la!”
“Dia reti panah tak atok?”
“Tak pasti, tapi yang pasti atok nak sambung ni, nak dengar tak?”
“nak!”, ujar mereka berdua. Atok menyambung ceritanya kembali.

***

Tersenyum gadis itu daripada mejanya. Dia hanya tersenyum malu halus dan mengangkat cawan espresso tanda "hello” secara gerak tubuh. Rasa segannya masih dibawa daripada darah ketimuran. Walaupun dia bukanlah seorang yang ortodoks dalam mendalami adat orang melayu. Nak berpantun pun tidak mampu apatah lagi untuk bercakap dengan bunga bahasa yang tinggi, tetapi jiwanya masih ada rasa segan dan malu jika berhadapan dengan seorang gadis yang tidak dia kenali.

***

“Kenapa dia tak tegur je perempuan tu? tak gentelman!”
“Lelaki melayu masa dulu tak sama macam sekarang, macam S.M Salim cakap, cinta dulu-dulu, cinta malu-malu”

***

Cuaca malam itu sungguh nyaman. Angin yang turun daripada kawasan pergunungan disulami dengan latte panas amat sesuai sekali untuk menenangkan perasaan. Fikirannya terbang melayang seperti mana ditiup angin.

“Hi, boleh saya duduk?”

Suara itu membawanya kembali ke dunia nyata. “Ah boleh, silakan”, sambil tangannya mempelawa empunya suara itu duduk di hadapannya. Tertanya empunya suara itu adalah perempuan tadi.

“Hai, saya Cathie. Awak?”

Cathie namanya. Cantik seperti cantik rupanya. Tinggi lampai orangnya dan terlihat dari remang cahaya mata hazelnya.

“Saya Rudy, dari Malaysia. Orang sinikah?”, Rudy cuba menggerakkan perbualan.

“Tak, saya dari Scotland. Belajar di Universiti Manchester. Sekarang tengah cuti.”

“Owh belajar lagi, bidang apa tu?”

“Aeroangkasa”

“wow. bakal astrounat”

“haha. bukan, tu normal misconseption. Aeroangkasa bukan pasti akan jadi angkasawan pun. Tetapi lebih memikirkan bagaimana nak menjadikan objek yang dihantar ke angkasa mengikut apa yang dikehendaki. Rudy pula buat apa? masih belajar atau sudah bekerja?”

“Sudah berkerja. Cuma sekarang cuti atas sebab kesihatan. Larikan diri sebentar.”

“Ah memang sesuai kalau larikan diri di Bromley. Suasana tenang, bandar kecil dan tidak sesibuk tengah London.”