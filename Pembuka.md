## Pembuka

<iframe src="https://open.spotify.com/embed/track/1GNjhGN2XiXb8K3mSlZoO3" width="300" height=“100” frameborder="0" allowtransparency="true"></iframe>

Pendiang api yang bernyala lembut itu menerangai ruang tamu yang sedang diduduki oleh tiga susuk tubuh yang cuba menghangatkan badan disaat suhu diluar mencecah hampir ke negatif dua angka dalam nilai celcius. Menemani mereka adalah teh suam di cawan masing-masing yang masih panas, salah seorang dari mereka berkata.

“Atok, lagu ni tajuknya Epilog Cinta Dari Bromley kan?”, tanya cucunya Emilia kepada datuknya, Mior yang sedang bersandar di kerusi sofa sambil melayan rentak lagu perlahan yang dipasang menerangi ruang tamu tersebut. Datuknya menegakkan dirinya seraya memandang cucunya dan berkata, “Ya, Epilog Cinta Dari Bromley nyanyian Sohaimi Mior Hassan, salah satu lagu kesukaan atok.”

“Atok, apa cerita sebalik lagu Epilog cinta dari bromley ni?” tanya Malik cucunya yang lagi satu pada datuknya.  “Makwe atok dulu eh?” tambahnya lagi berseloroh. Mior hanya memandangnya dan tersenyum. “Bukan, itu pasal kawan atok dulu. kawan baik. Rudy namanya.”

“Atok, ceritakan la kisahnya pada kitorang. Nak dengar”, pinta Emilia dan Malik mengiyakan tanda setuju.

“Macam ni ceritanya”